# Inleiding

## Aanleiding
Het Programma Samenwerking Nationaal Wegen Bestand heeft aan Geonovum opdracht gegeven om een oplossing te ontwerpen waarmee voor de korte termijn de samenhang in de bijhouding tussen NWB en BGT kan worden verbeterd. Dat uit zich in het verbeteren van de datakwaliteit van het NWB doordat het NWB beter gebruik maakt van de BGT en de totale populatie van wegbeheerders van betrokken overheidslagen (gemeenten, provincies, waterschappen en Rijkwaterstaat zelf) de gegevens in een uniforme vorm aanbiedt aan het NWB.

## Afbakening
Dit document richt zich op de samenhang in bijhouding van gegevens met betrekking tot wegen in het NWB en de BGT. Spoorwegen en vaarwegen worden buiten beschouwing gelaten.

Dit document richt zich op het zo goed mogelijk aan elkaar doorgeven van signalen van wijzigingen in de registraties en het aangeven van signaleringen als in de andere registratie een onvolledige of onjuiste weergave van de werkelijkheid wordt geconstateerd.

## Bijhouding NWB en BGT
De verwerking van generieke weginformatie ten behoeve van het NWB en de BGT vindt in diverse vormen plaats. 
1. Bijhouding vindt in soms hetzelfde proces plaats (het vastleggen van zowel vlak-gegevens als hartlijn-gegevens) en worden daarbij vanuit hetzelfde proces aangeleverd aan zowel de LV-BGT als het NWB-loket van RWS.  
2. Bijhouding vindt in andere organisaties in gescheiden processen plaats waarbij bij de vastlegging van de hartlijnen niet de BGT wordt gebruikt als basis.  Tot slot vindt bijhouding ten behoeve van het NWB  bij ene groot aantal gemeenten niet plaats.
Daarnaast valt op dat de bijhouding in type omgevingen plaatsvindt zoals op een afdeling BGT of een afdeling Verkeer. 

