# Bijhouding van NWB en BGT

De term **wegbeheerder** wordt gebruikt voor de instantie of rechtspersoon die een (deel van de) weg beheert en hierover gegevens bijhoudt en aanlevert aan het NWB. Het NWB kent de volgende wegbeheerders: gemeenten, provincies, waterschappen, en Rijkswaterstaat.

De term **bronhouder** wordt gebruikt voor de instantie of rechtspersoon, die gegevens over topografische objecten bijhoudt en aanlevert in het kader van de BGT. De BGT kent de volgende bronhouders: gemeenten, provincies, waterschappen, Rijkswaterstaat, Prorail, Defensie en Rijksdienst voor Ondernemend Nederland.

## Variatie in organisaties
Bij gemeenten, provincies, waterschappen en Rijkswaterstaat houdt men dus zowel gegevens bij in het kader van het NWB als de BGT. Binnen deze organisaties kan het proces van bijhouding als volgt zijn georganiseerd:
1. Bijhouding vindt in **hetzelfde proces** plaats (het vastleggen van zowel vlak-gegevens als hartlijn-gegevens) en worden daarbij vanuit hetzelfde proces aangeleverd aan zowel de Landelijke Voorziening BGT als het NWB-loket van Rijkswaterstaat.  
2. Bijhouding vindt **in gescheiden processen** bij andere organisaties of afdelingen plaats, waarbij (veelal) bij de vastlegging van de hartlijnen niet de BGT wordt gebruikt als basis. Bijvoorbeeld separaat wordt bijgehouden bij de afdeling BGT en de afdeling Verkeer.
3. Bijhouding ten behoeve van het NWB **vindt niet plaats**.

De mate waarin een organisatie haar processen kan inrichten en optimaliseren, hangt nauw samen met de mate van invloed die zij op die processen kan uitoefenen. Een _organisatie die het werk zelf uitvoert_, kan invloed uitoefenen op alle aspecten van deze uitvoering. Een _organisatie die taken uitbesteedt_, bijvoorbeeld aan een een verkeerskundig adviesbureau of ingenieursbureau, kan veelal alleen invloed uitoefenen op de input en de output van de werkzaamheden, niet op de uitvoering zelf. Dit is van invloed op de mate waarin processen daadwerkelijk kunnen worden geoptimaliseerd.

Ook als de werkzaamheden ‘in huis’ worden uitgevoerd, is er sprake van variatie bij de inrichting van de betreffende processen. Deze
kunnen bij één afdeling zijn belegd, of verdeeld zijn over meerdere organisatieonderdelen. Dit heeft invloed op de mate van optimalisatie die kan worden bereikt. Sommige organisaties zijn dermate groot, dat het verdelen van werkzaamheden over meerdere afdelingen hetzelfde effect kan hebben als het uitbesteden aan een derde partij.

## Aanleveren en verwerken van gegevens
Het aanleveren van gegevens voor het **NWB kent geen wettelijke verplichting**: wegbeheerders leveren op vrijwillige basis in een niet-gestandaardiseerd formaat de weggegevens aan het NWB-loket. In de praktijk komt dit er op neer dat ongeveer 2/3 van de gemeentelijke wegbeheerders gegevens _niet_ levert voor het NWB; wegbeheerders van provincies en Rijkswaterstaat leveren de gegevens wel aan.

Het aanleveren van gegevens voor de **BGT is een wettelijke verplichting**: bronhouders dienen volgens de gestelde eisen voor kwaliteit,  actualiteit en uitwisseling in de BGT|IMGeo standaarden de gegevens aan te leveren aan de Landelijke Voorziening BGT. 

Het verwerken van gegegvens in het NWB gaat als volgt: 
1.	Verwerking van leveringen van een deel van de wegbeheerders. De gegevens uit de bron worden integraal overgenomen. De gegevens worden in verschillende formaten aangeleverd 
2.	Van het overig areaal worden door het NWB-loket zelf signalen verzameld vanuit diverse bronnen (google, BRT, politie) in verschillende formaten en verwerkt in het NWB.

Het verwerken van gegevens van bronhouders in de Landelijke Voorziening BGT gaat via een geautomatiseerd proces waarbij gegevens na controle worden overgenomen in de centrale registraties en beschikbaar gesteld aan afnemers via PDOK.

## Aandachtspunten

	NWB kent verschillende informatiebehoeften :
–	Structureel : Waar een weg voor is ontworpen (oa voor modellen/berekeningen)
–	Korte termijn : Voor onder meer verkeersmanagement is snel inzicht in de nieuwe / gewijzigde situatie gewenst
	Tijdelijke wegen (als ze korter dan 6 maanden bestaan) komen niet in de BGT; wel nodig voor NWB (als ze langer dan 6 weken bestaan ). 
	Actualiteit NWB : maandelijks, daarom moet 6 weken (mogelijk naar 8 weken) voor openstelling weg gegevens aangeleverd zijn. Deze actualiteit is vooral van belang voor  verkeersmanagement en hulpdiensten.
	Actualiteit BGT : werkt op basis van de gerealiseerde situatie die binnen 6 maanden verwerkt moeten zijn.
	Plantopografie is in BGT niet aanwezig, maar voor NWB-wegen juist waardevol .
	Ten behoeve van signaleringen wordt ook het gebruik van informatie uit navigatiesystemen aanbevolen omdat daarin aan de hand van het verkeer inzichtelijk wordt dat er ergens een wegwijziging of vernadering van rijrichting heeft plaatsgevonden. 

**Wensen voor het NWB**

	Stimuleren / verplichten aanlevering door álle bronhouders, om de informatievoorziening te verbeteren om tot een gezamenlijke landelijke dataset te komen met een regime wat tegen de basisregistraties aanligt. Ook gemeenten zelf hebben hier voordeel bij voor de interne ionformatievoorziening en naar burgers, alsmede terugdringen door opwerken lokale datasets door marktpartijen die dit in ‘india’ laten opwerken.
	Actualiteit NWB ivm verkeersmanagement en hulpdiensten (meldkamer en administratieve processen) zo hoog mogelijk – hoogste actualiteitseis bij hoofdwegennet (ca 20.000 km)
	Korte termijn  : NWB voor actuele situatie baseren op BGT  
–	voordeel : landsdekkend dezelfde gegevens 
–	voor hoofdwegennet is deze actualiteit niet hoog genoeg, voor het ‘lagere’ wegennet is dat wel acceptabel.
	3D –z-coordinaat of relatieve hoogte om onder meer vast te leggen dat wegen elkaar ongelijkvloers kruisen
	Aanbrengen van gradatie in acualiteitseisen naar gelang het belang van de weg
	Idee :  Gebruik ‘Verbeter de Kaart’ om ook afwijkingen in NWB door te geven
	Geautomatiseerd overnemen door NWB-loket RWS, waardoor werkproces bij RWS sterk wordt vereenvoudigd. Terugbrengen van aanlevering aan NWB-loket RWS van verschillende formaten tot één uniform formaat.

**Wensen voor de BGT**
	Lange(re) termijn : Uitbreiden van BGT (verplichte deel van IMGeo) met de hartlijn (vooral plantopografie als ook realisatiefase). Deze gegevens zijn beschikbaar bij bronhouder.
	Ook datum meegeven bij plantopografie wanneer weg open gaat. Daardoor extra wenselijke tussenstap tussen plantopografieb en definitieve inmeting BGT : ook zsm inzicht dat nieuwe/gewijzigde situatie operationeel is

**Samenhang NWB en BGT**
	Bijhouding NWB en BGT bij gemeente/provincie-bronhouder vanuit één proces. 

**Overige wensen**
	In een latere stap de BAG er bij betrekken omdat hier vanuit gemeenten mogelijkheden worden
	Ook in een later stadium BOR er bij betrekken omdat daar ook aanknopingspunten met gegevens voor het NWB zitten (en vice versa)


