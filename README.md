# NWB-BGT
In deze repository staan de werkversies van de documentatie rondom samenhang in bijhouding NWB-BGT.

Geonovum organiseert samen met het programma Samenwerking Nationaal Wegenbestand een aantal werksessies om meer samenhang in de bijhouding tussen het Nationaal Wegenbestand (NWB) en de Basisregistratie Grootschalige Topografie (BGT) te krijgen.

Ons beeld is dat NWB en de BGT binnen een organisatie door verschillende personen en afdelingen wordt bijgehouden. Een gevolg hiervan is dat het NWB en BGT niet altijd op elkaar afgestemd zijn. Het is belangrijk dat NWB en BGT actueel en consistent met elkaar zijn. Beide spelen een belangrijke rol in de geo-informatie infrastructuur van Nederland.

In een eerdere verkenning zijn scenario's geschetst om de bijhouding van NWB en BGT dichter bij elkaar te brengen. Een van deze scenario's willen we verder uitwerken: het scenario SIGNALEREN.

In twee expertmeetings willen we een checklist van activiteiten/gebeurtenissen opstellen, die leiden tot mutaties aan de ene kant (bijvoorbeeld BGT) en relevant zijn voor de ander (bijvoorbeeld NWB). Via een signaalfunctie kan de andere registratie dan hierop aanpassen.
